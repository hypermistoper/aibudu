---
title: "Browsing Collection - Face in the Crowd"
image: "https:\/\/i.ytimg.com\/vi\/xuxasFd0BKw\/hqdefault.jpg"
vid_id: "xuxasFd0BKw"
categories: "Entertainment"
tags: ["Melfest","Mello","melodifestivalen 2022"]
date: "2022-05-13T08:56:37+03:00"
vid_date: "2022-02-12T22:11:10Z"
duration: "PT3M13S"
viewcount: "127478"
likeCount: "1159"
dislikeCount: ""
channel: "Melodifestivalen"
---
{% raw %}Startnummer 5 i deltävling 2, Melodifestivalen 2022: 6:e plats. <br />Artist: Browsing Collection. <br />Bidrag: ”Face in the Crowd”. <br />Låtskrivare: Sandra Bjurman, Mimi Brander, Carolina Karlsson, Moa Lenngren, Nora Lenngren och Jimmy Wahlsteen.<br /><br />Melodifestivaldebuterande Browsing Collection beskriver sin musik som medryckande hårdrock med punkattityd och metalinfluenser. Bandet bildades 2008 och har under åren tilldelats flera stipendier och priser, bland annat Framtidens musikpris 2019 i kategorin &quot;Möjliggörare för ungas komponerande&quot;, som delas ut av Riksförbundet Unga Musikanter i samarbete med STIM.<br /><br />Skövdekvartetten har spelat på bland annat Sweden Rock Festival, Peace &amp; Love, Getaway Rock, Putte i Parken och Metallsvenskan och har turnerat i Europa och Sydkorea. Bandet bytte sound 2018 med EP:n Don't Want to Dance, som hyllades av åtskilliga recensenter internationellt. 2020 följde bandet upp med albumet Cyber Space Buffet.<br /><br />Browsing Collection gick med bidraget &quot;On No&quot; till final i Sveriges Radios tävling P4 Nästa 2019. Samtliga tävlande utom vinnaren Tim Lööv blev oplacerade. I enighet med regelverket handplockades ett av de åtta finalbidragen till Melodifestivalen 2020 av tävlingsredaktionens Karin Gunnarsson, som valde Amanda Aasa. I denna P4 Nästa-final medverkade även Faith Kakembo, som också fick en plats i Melodifestivalen det året. Nu tävlar både Faith Kakembo och Browsing Collection i Melodifestivalen 2022.<br /><br /><br />Browsing Collection med &quot;Face in the Crowd&quot;. Foto: Annika Berglund/SVT<br />Bandmedlemmarna Moa och Carro träffades i högstadiet och insåg att de gillade samma band och artister. Nora är Moas lillasyster, som lärde sig spela bas dagen innan hennes första gig, dit Moa insisterade att hon skulle följa med. Andra medlemmar har kommit och gått. Nora och Mimi träffades i gymnasiet.<br /><br />Medlemmarna i Browsing Collection säger att de har väldigt olika musiksmak och att de därför är influerade av allt från metal till pop, rap, blues och country. Musikaliska förebilder är The Sounds, Ebba Grön, My Chemical Romance och den tidigare Melodifestivalakten Crucified Barbara (2010), men de kan också hämta inspiration från artister som Markoolio.<br /><br />Browsing Collection blev det första kvinnliga bandet i Melodifestivalen på över tio år efter just Crucified Barbara, en historik där även musikgruppen Abalone Dots (2012) kan nämnas. Senast ett mixat band tävlade var med I.D.A i Melodifestivalen 2014. Kvinnliga popgrupper som tjejkvartetten High15 (2019) har emellertid förekommit sedan dess.<br /><br />&quot;Face in the Crowd&quot; är inte bandets första bidrag. Browsing Collection skrev och spelade in en av låtarna till Minimello 2015, som var en melodifestival för de yngsta i SVT där artisterna utgjordes av dockor tillverkade av toalettrullar.{% endraw %}
