---
title: "Lancia Ypsilon sfida Mahindra Kuv 🚘: il test su strada di Vicky 🕵️‍♀️"
image: "https:\/\/i.ytimg.com\/vi\/aBteEIsH28M\/hqdefault.jpg"
vid_id: "aBteEIsH28M"
categories: "Autos-Vehicles"
tags: ["lancia ypsilon vs mahindra kuv100","lancia ypsilon","mahindra kuv 100"]
date: "2022-03-26T18:21:46+03:00"
vid_date: "2022-03-25T16:00:00Z"
duration: "PT12M"
viewcount: "1204"
likeCount: "66"
dislikeCount: ""
channel: "Automobile.it"
---
{% raw %}Quando si tratta di auto da città, vale tutto, ma una cosa è importante: dimensioni e maneggevolezza. Ma nel nostro confronto fra la Lancia Ypsilon Alberta Ferretti e la Mahindra Kuv 100 NXT la sfida va oltre i centimetri. Si rimane comunque ben sotto ai quattro metri di lunghezza, per parcheggiare in un attimo ma disporre anche delle porte posteriori e un certo vano di carico. 🚗<br /><br />Rimane la scelta fra le forme di carrozzeria: la nuova versione speciale di Lancia Ypsilon Alberta Ferretti conserva da sempre le sue proporzioni da citycar, ma questa volta se la deve vedere con una pari prezzo (anzi, un tantino più economica) in forma di piccola sport utility e dotata anche dell'impianto a Gpl, cui la Lancia oppone l'omologazione come mild hybrid, anche se il contributo elettrico è davvero minimo, visto che si tratta di un impianto a 12 V. 🔋<br /><br />Sotto il profilo dello spazio vince la vettura indiana, che ha un posto in più (5 sul libretto) e una miglior accessibilità attraverso le porte posteriori, avvantaggiata da una lunghezza complessiva di parecchio inferiore ma di un passo praticamente uguale all'italiana. Il tetto più alto, proprio da piccola Suv, favorisce anmche la sensazione di visibilità, il sedile è leggermente più in alto del normale, ma non troppo. Risultato di parità per i bagagliai, sia per quel che riguarda il volume, sia per le funzionalità. Ovviamente non sono dei furgoni, ma per una spesa vanno bene entrambe, mentre è chiaro che per i bagagli di due persone in un lungo viaggio si deve ricorrere  all'abbattimento del sedile posteriore. 🚙<br /><br />La Lancia in compenso fa sfoggio di vernici e finiture interne raffinate e curata, specialmente i sedili e le plastiche oro-rosa della plancia. Una versione, questa griffata da Alberta Ferretti, decisamente al femminile ma elegante e piuttosto intramontabile nella linea, anche se meccanicamente è di parecchi anni fa. 💺<br /><br />Gli interni della Mahindra, che circola sulle nostre strade in circa 3000 esemplari, sono chiaramente ispirati ad uno stile meno europeo, con alcuni tratti sopra le righe ma tutto sommato non c'è nulla fuori posto, tranne forse la curiosa posizione del freno a mano che ricorda quello della Citroen 2 CV. Fra le dotazioni di serie c'è un impianto a Gpl della BRC che, se non fosse per i prezzi folli, sarebbe molto più conveniente della benzina e un 1200 a tre cilindri da 87 CV, che sono molti di più dei 69 della Ypsilon, anche se in definitiva le due auto hanno le stesse prestazioni. 🚀<br /><br />Sui prezzi c'è vera battaglia, perché se prendiamo in considerazione le versioni base c'è un piccolo vantaggio per la Mahindra (14.000 euro) contro la più economica delle Ypsilon (14.800 euro), ma è qui che si gioca anche la partita degli sconti, perché gli street price, specialmente online, sono molto diversi. 💰<br /><br />ISCRIVITI AL NOSTRO CANALE 👉<a rel="nofollow" target="blank" href="https://bit.ly/3wvU59r">https://bit.ly/3wvU59r</a><br />Trova la tua prossima auto👉 <a rel="nofollow" target="blank" href="https://www.automobile.it/">https://www.automobile.it/</a><br />ALTRI VIDEO DI automobile.it 👉 <a rel="nofollow" target="blank" href="https://bit.ly/3fJ8wjX">https://bit.ly/3fJ8wjX</a><br /><br />Seguici anche sui social <br />Facebook 👉<a rel="nofollow" target="blank" href="https://www.facebook.com/www.automobile.it/">https://www.facebook.com/www.automobile.it/</a><br />Instagram 👉<a rel="nofollow" target="blank" href="https://instagram.com/automobile.it">https://instagram.com/automobile.it</a><br /><br />Abbiamo visto:<br />0:00 Intro<br />0:27 Le contendenti<br />1:12 Lancia Y Alberta Ferretti<br />4:40 Mahindra Kuv 100<br />10:26 Confronto{% endraw %}
