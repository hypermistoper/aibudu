---
title: "Nuova Range Rover (2022), come GUIDARE nel lusso DAPPERTUTTO"
image: "https:\/\/i.ytimg.com\/vi\/tXfeJrFhO8U\/hqdefault.jpg"
vid_id: "tXfeJrFhO8U"
categories: "Autos-Vehicles"
tags: ["range rover 2023","range rover 2023 test drive","range rover 2023 review"]
date: "2022-04-15T22:23:52+03:00"
vid_date: "2022-04-13T15:00:24Z"
duration: "PT17M3S"
viewcount: "74380"
likeCount: "1496"
dislikeCount: ""
channel: "Motor1 Italia"
---
{% raw %}Nuova Range Rover (2022), come GUIDARE nel lusso DAPPERTUTTO<br />Mettere insieme la raffinatezza di un'auto di lusso con la capacità di carico di una station wagon; il comfort di una berlina da viaggio con le possibilità di andare ovunque tipiche di un fuoristrada. È sempre stato questo l'obiettivo di una Range Rover: unire esigenze opposte, in un'unica auto, realizzando la macchina &quot;totale&quot;. <br />Ed è su queste premesse che la nuova Range Rover debutta sul mercato con la quinta generazione, introducendo un'inedita piattaforma telaistica che permette di alzare il livello di elettrificazione, versione 100% elettrica inclusa.<br />L'ho guidata per la prima volta in California, vicino a San Francisco, sia su strada che in fuoristrada.<br /><br />Fuori la carrozzeria è come se fosse &quot;ricavata dal pieno&quot;: è con questa espressione, riferita alla lavorazione dei metalli, che i designer sottolineano il colpo d'occhio della nuova Range Rover. Lo stile è dominato infatti da un trattamento delle superfici che enfatizza i volumi, grazie anche all'utilizzo di poche linee e di raccordi dolci, morbidi, eleganti. <br />A colpire in modo particolare è la coda, perché va a chiudere le fiancate ricordando la poppa di una barca e abbracciando la modernità dei fanali posteriori: quando sono spenti, mostrano una superficie &quot;nero lucido&quot; che li mimetizza, dando alla nuova Range Rover l'aspetto di un prototipo mentre, a luci accese, si riempiono di un rosso che sembra liquido.<br />E anche l'abitacolo della nuova Range Rover segue il minimalismo estetico che caratterizza l'aspetto esterno, con soluzioni che aiutano a pulire il design. <br /><br />In movimento, la sensazione di comfort che una Range Rover trasmette non è dovuta solo al silenzio, o all'assorbimento delle sospensioni. Il relax che si prova viaggiando deriva più in generale dall'atmosfera che si respira a bordo, grazie anche alla superficie vetrata che da sempre caratterizza questo SUV inglese. Un aspetto che rende i trasferimenti più piacevoli per i passeggeri, e che permette a chi guida di rilassarsi, perché poter percepire con naturalezza gli ingombri dell'auto fa impostare in maniera intuitiva le traiettorie, nonostante le dimensioni della carrozzeria. <br /><br />Il resto delle impressioni di guida lo trovate nel video, che vede protagonista il motore 3.0 Diesel mild hybrid da 350 CV, disponibile anche con potenze di 250 CV e 300 CV. E nella gamma della nuova Range Rover si può scegliere poi un 3.0 turbo benzina, sempre mild Hybrid 6 cilindri in linea, con 400 CV. Si tratta di un motore condiviso anche con la versione ibrida plug-in, che monta in aggiunta un motore elettrico da 143 CV e una batteria da 38,2 kWh, per un’autonomia elettrica dichiarata di 100 km. E potenze complessive di 440 CV o 510 CV. <br /><br />L’unico motore esclusivamente termico del listino, invece, è il 4.4 V8 bi-turbo da 530 CV. E, nel 2024, è previsto l’arrivo anche della Range Rover completamente elettrica. I prezzi oggi partono da 129.100 euro per la diesel da 250 CV con carrozzeria a passo corto, da 141.300 euro per la plug-in, oppure da 145.200 euro per la 6 cilindri 3.0 benzina mild hybrid e da quasi 158.700 euro per la V8 4.4 benzina. <br /><br />Con un sovrapprezzo di circa 4.000 euro per avere, a parità di motorizzazione, la carrozzeria a passo lungo. <br /><br />Video sulla storia della Range Rover: <a rel="nofollow" target="blank" href="https://www.youtube.com/watch?v=FzqCsgeltEE">https://www.youtube.com/watch?v=FzqCsgeltEE</a> <br /><br />Leggi l'articolo: <a rel="nofollow" target="blank" href="https://it.motor1.com/reviews/579215/range-rover-prova-diesel-2022/">https://it.motor1.com/reviews/579215/range-rover-prova-diesel-2022/</a> <br /><br />Visita in nostro sito: <a rel="nofollow" target="blank" href="https://it.motor1.com/">https://it.motor1.com/</a><br />Iscriviti al canale: <a rel="nofollow" target="blank" href="http://www.youtube.com/subscription_center?add_user=omniauto">http://www.youtube.com/subscription_center?add_user=omniauto</a><br />Facebook: <a rel="nofollow" target="blank" href="https://www.facebook.com/Motor1Italia">https://www.facebook.com/Motor1Italia</a><br />Instagram: <a rel="nofollow" target="blank" href="https://www.instagram.com/motor1italia">https://www.instagram.com/motor1italia</a><br />Twitter: <a rel="nofollow" target="blank" href="https://twitter.com/motor1italia">https://twitter.com/motor1italia</a><br />Tik Tok: <a rel="nofollow" target="blank" href="https://www.tiktok.com/@motor1italia">https://www.tiktok.com/@motor1italia</a><br /><br />Produzione: Edimotive{% endraw %}
